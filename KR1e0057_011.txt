# -*- mode: mandoku-view; -*-
#+TITLE: 春秋纂言
#+DATE: 2015-08-24 22:14:49.275666
#+PROPERTY: ID KR1e0057
#+PROPERTY: BASEEDITION WYG    
#+PROPERTY: JUAN 卷四
<pb:KR1e0057_WYG_011-1a>¶
欽定四庫全書¶
　春秋纂言卷四　　　　　　元　吳澄　撰¶
　　　閔公(名啟方莊公子母哀姜之娣/叔姜在位二年史記云名開)¶
　元年(庚申惠王十六年○齊霸桓二十五年○蔡穆/十四年○曹昭公班元年○衛懿八年○晉獻)¶
　　(十六年○鄭文十二年○陳宣三十二年○杞惠/十二年○宋桓二十一年○秦成三年○楚成十)¶
　　(一/年)¶
　春¶
　　王正月(沙隨程氏曰不書/即位與隱公同)¶
<pb:KR1e0057_WYG_011-1b>¶
　　齊人救邢(左傳曰管敬仲言於齊侯曰戎狄豺狼/不可厭也諸夏親暱不可棄也宴安酰)¶
　　(毒不可懐也詩云豈不懐歸畏此簡書簡書同惡/相恤之謂也請救邢以從簡書張氏曰管仲請救)¶
　　(邢桓公始興救邢之師論語以九合一匡之功/歸管仲蓋救諸夏䘏同患皆管仲發其端也)¶
　夏¶
　　六月¶
　　辛酉葬我君莊公(十一月/乃葬)¶
　秋¶
　　八月¶
<pb:KR1e0057_WYG_011-2a>¶
　　公及齊侯盟于落姑(落公穀作洛○左傳曰請復/季友也杜氏曰落姑齊地澄)¶
　　(按左傳所載去年成季奔陳竊意子般卒後慶父/哀姜專國故季友出以避禍此時慶父秉外權哀)¶
　　(姜為内主蓋唯恐季友之歸閔公八嵗爾孰能奉/之出㑹霸主而為國計者必魯之世臣有不當權)¶
　　(而忠于國能如衛之石碏深謀秘計告於霸主請/復季友故桓公以霸令召閔公至齊地而與之盟)¶
　　(使若復季友之意出於齊而不出於魯故盟以要/其信而使魯復之既盟之後桓公使召諸陳而閔)¶
　　(公次于郎以待之若不敢背霸主之盟而使季友/得以歸魯者季友以霸主之重則慶父不敢去之)¶
　　(矣春秋書公及齊侯盟于落/姑所以著魯大臣之有謀也)¶
　　季子來歸(季者公子友字子者天子大夫之爵而/當時諸侯之大夫僭以為稱也凡諸侯)¶
<pb:KR1e0057_WYG_011-2b>¶
　　(之大夫無君在上者不稱名當時閔公幼弱政在/大夫魯雖有君若無君然故季友至國慶父接之)¶
　　(以大夫見大夫無復有以君召臣之禮此雖慶父/之無君而友不露其謀亦姑徇之也君前臣名友)¶
　　(不書名所以著魯/臣之不知有君也)¶
　冬¶
　　齊仲孫來(季友既歸而齊桓遣仲孫湫來省魯難/書氏不書名者蓋魯臣以兩臣相見之)¶
　　(禮接而不復以之見君來下不書其事非聘也其/時慶父專權本國之季子歸他國之仲孫來皆大)¶
　　(夫自相交際不復知有君矣故上書季子此書仲/孫皆不書名以著魯臣無君之罪沙隨程氏曰書)¶
　　(仲孫與文十/五年華孫同)¶
<pb:KR1e0057_WYG_011-3a>¶
　　(經書月三書日一大衍歴正月丁巳大庚辰冬至/二月丁亥小三月丙辰大四月丙戌大五月丙辰)¶
　　(小六月乙酉大七月乙卯小經六月辛酉在此月/八月甲申大癸丑大暑閏月甲寅小九月癸未大)¶
　　(癸未處暑十月癸丑小十一月壬午大/十二月壬子小長歴辛酉六月八日)¶
　二年(辛酉惠王十七年○齊霸桓二十六○蔡穆十/五○曹昭二○衛懿九○晉獻十七○鄭文十)¶
　　(三○陳宣三十三○杞惠十三○宋/桓二十二○秦成四○楚成十二)¶
　春¶
　　王正月¶
　　齊人遷陽(遷者强以兵力刼遷之也與宋人遷宿/同謂遷其民於他處而取其地杜氏曰)¶
<pb:KR1e0057_WYG_011-3b>¶
　　(陽國名張氏曰漢志東/海郡陽都縣是其國也)¶
　夏¶
　　五月¶
　　乙酉吉禘于莊公(吉者言䘮制中未可以吉祭也/禘者言羣公廟不當用禘樂也)¶
　　(主未入廟故不稱莊宫而但稱莊公也張氏曰禘/為天子宗廟之大祭不王不禘諸侯不得用之魯)¶
　　(有禘樂雖先王所賜止可用於周公之廟不可施/於莊公況䘮禮二十五月而祥又兩月而禫然後)¶
　　(以吉祭易䘮祭今莊公之薨纔二十二月主未遷/附嗣君幼弱而以吉禮盛樂用於神主蓋出於哀)¶
　　(姜慶父樂哀謀篡而為之又/非他日僭禮之所得比矣)¶
<pb:KR1e0057_WYG_011-4a>¶
　秋¶
　　八月¶
　　辛丑公薨(左傳曰公傅奪卜齮田公弗禁共仲使/卜齮賊公於武闈澄按弑而書薨而不)¶
　　(地義與/隱公同)¶
　　九月¶
　　夫人姜氏孫于邾(孫去聲○左傳曰共仲通于哀/姜哀姜欲立之閔公之死也哀)¶
　　(姜與知之故孫于邾澄按夫人不奔齊而奔邾者/蓋有淫行與弑謀身負二惡自歉於心而畏齊桓)¶
　　(故不敢/歸齊也)¶
<pb:KR1e0057_WYG_011-4b>¶
　　公子慶父出奔莒(左傳曰成季以僖公適邾共仲/奔莒乃入立之以賂求共仲于)¶
　　(莒莒人歸之及宻使公子魚請不許哭而徃共仲/曰奚斯之聲也乃縊張氏曰慶父與哀姜謀弑閔)¶
　　(公欲自立而不遂此魯國秉禮之驗也方季友適/邾之時使魯國無人安能逐姜氏慶父哉季友既)¶
　　(立僖則當正慶父之罪致辟於甸人以致兩弑其/君之討乃以賂求于莒不許其入而已又立孟氏)¶
　　(與叔牙同無輕重之/别豈非邦憲之失與)¶
　冬¶
　　齊高子來盟(來盟蓋與季友盟立僖公也髙傒不/書名而書子者其時魯無君季友接)¶
　　(之以二臣/相見也)¶
<pb:KR1e0057_WYG_011-5a>¶
　　十有二月¶
　　狄入衛(左傳曰衛懿公及狄人戰於滎澤衛師敗/續遂滅衛衛之遺民男女七百有三十人)¶
　　(益之以共滕之民為五千人立戴公以廬于曹齊/侯使公子無虧帥車三百乗甲士三千人以戍曹)¶
　　(歸公乗馬祭服五稱牛羊豕雞狗皆三百與門材/歸夫人魚軒重錦三十兩杜氏曰戴公其年卒立)¶
　　(文公孔氏曰此年之末文公即位戴公為君不過/十數日爾張氏曰衛之滅非特懿公好鶴失人心)¶
　　(自惠公即位宣姜淫恣耽樂忘政習貫為常公又/重之亡形已具故狄人一至而渙然離散國隨以)¶
　　(亡非齊桓救而封之則康叔之後至此無唯類矣/桓公迎其遺民立文公而為之建國家社稷此所)¶
　　(以止書入也以衛懿春秋初時大國方興齊侯胥/命欲為方伯才四十年淪於亡滅故治國必先齊)¶
<pb:KR1e0057_WYG_011-5b>¶
　　(家而&KR0075;亂之禍不/篡則滅可不戒哉)¶
　　鄭棄其師(左傳曰鄭人惡髙克使帥師次於河上/久而弗召師潰而歸髙克奔陳澄聞之)¶
　　(吾夫子曰以不教民戰是為棄之古人視民如赤/子故平日教之習戰一旦不得已而用之於軍旅)¶
　　(欲其完師而歸一無所損也今鄭無戰鬬之事乃/使其臣將兵于外久而弗得歸致其衆潰散非棄)¶
　　(其民而/何哉)¶
　　(經書月五書日二大衍歴正月辛巳大乙酉冬至/二月辛亥小三月庚辰大四月庚戌小五月己卯)¶
　　(大乙酉七日六月己酉小七月戊寅大八月戊申/大九月戊寅小經八月辛丑在此月十月丁未大)¶
　　(十一月丁丑小十二月丙午大長厯/是年閏五月辛丑八月二十五日)¶
<pb:KR1e0057_WYG_011-6a>¶
　¶
　¶
　¶
　¶
　¶
　¶
　¶
　¶
<pb:KR1e0057_WYG_011-6b>¶
　¶
　¶
　¶
　¶
　¶
　¶
　¶
　春秋纂言卷四¶
