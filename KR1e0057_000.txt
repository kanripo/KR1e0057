# -*- mode: mandoku-view -*-
#+TITLE: 春秋纂言
#+DATE: 2015-09-23 09:39:55
#+PROPERTY: JUAN 0
<pb:KR1e0057_WYG_000-1a>¶
欽定四庫全書　　　　　經部五¶
　春秋纂言總例　　　　　春秋類¶
　　提要¶
　　　　(臣/)等謹案春秋纂言總例七卷春秋纂言十¶
　　　　二卷元呉澄撰澄有易纂言已著録是書採¶
　　　　摭諸家傳注而間以己意論斷之首為總例¶
　　　　凡分七綱八十一目其天道人紀二例澄所創¶
　　　　作餘吉凶軍賓嘉五例則與宋張大亨春秋¶
<pb:KR1e0057_WYG_000-1b>¶
　　　　五禮例宗互相出入似乎蹈襲然澄非蹈襲人¶
　　　　書者葢大亨學派出於睂山蘇氏澄之學派兼¶
　　　　出於金谿新安之間門户不同師傳各異未暏¶
　　　　大亨之書故與之闇合而不知也然其縷析條¶
　　　　分則較大亨為宻矣至於經文行欵多所割¶
　　　　裂而經之闕文亦皆補以方空於體例殊為¶
　　　　未協則澄於諸經率皆有所㸃竄不獨春秋¶
　　　　為然讀是書者取其長而置其所短可也明¶
<pb:KR1e0057_WYG_000-2a>¶
　　　　嘉靖中嘉興府知府蔣若愚嘗為鋟木嵗久¶
　　　　㪚佚世罕傳本王士禎居易録自云未見其¶
　　　　書又云朱檢討曾見之呉郡陸醫其清家是¶
　　　　朱彛尊經義考之註存字亦僅曾一睹之耳¶
　　　　此本為兩淮所採進殆即傳冩陸氏本歟久¶
　　　　微而復著固亦可寶之笈矣乾隆四十六年¶
　　　　六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1e0057_WYG_000-2b>¶
　　　　　　　總　校　官　(臣/)　陸　費　墀¶
<pb:KR1e0057_WYG_000-3a>¶
春秋纂言總例原序¶
屬辭比事春秋教也昔唐啖助趙匡集春秋傳門人陸¶
淳又類聚事辭成纂例十卷今澄既采摭諸家之言各¶
麗于經乃分所異合所同倣纂例為總例七篇初一天¶
道次二人紀次三嘉禮次四賔禮次五軍禮次六㐫禮¶
次七吉禮例之綱七例之目八十有八凡春秋之例禮¶
失者書出于禮則入于法故曰刑書也事實辭文善惡¶
畢見聖人何容心㢤盖渾渾如天道焉嗚呼其義㣲矣¶
<pb:KR1e0057_WYG_000-3b>¶
而執謙自謂之竊取區區末學庸詎可得與聞乎臨川¶
呉澄序¶

